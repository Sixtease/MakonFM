=encoding utf8

=head1 Makoň.FM -- Manuál k přepisovacímu systému

=head2 Jak začít

Přepisovací nástroj se nachází na adrese http://www.makon.fm/ .

V levé části se nachází strukturovaný hlavní menu.

=head3 Výběr nahrávky

První položkou je seznam nahrávek.  
Kliknutím se vždy seznam rozbalí, až se dostanete ke konkrétní nahrávce.
Kliknutím na jméno nahrávky se tato začne přehrávat. Než
se rozeznějí Makoňova slova, může to chvíli trvat podle toho, jak rychlé je vaše
připojení k internetu a jak dlouhá je pauza na začátku.

Pokud se přehrávat nezačne, zkontrolujte, zda přehrávač v pravé části zobrazuje
název nahrávky a zda běží počitadlo. Pokud ne, pak zkuste nahrávku znovu
kliknutím vybrat (tutéž nebo jinou).

Po započetí přehrávání se zobrazí přepis. Pokud k tomu nedojde, je možné, že se
jedná o nahrávku, pro niž přepis zatím nebyl vygenerován. Vyberte prosím v
takovém případě jinou.

=head3 Jméno přepisujícího

Druhou položkou menu je políčko pro jméno přepisujícího.
Vyplňte prosím svoje jméno -- nemusí se jednat o Vaše občanské jméno. Účelem je
pouze to, aby bylo možné identifikovat, které příspěvky jsou od koho. Je proto
žádoucí, abyste jméno vyplnili pokaždé stejně.

=head3 Autostop

Třetí položkou menu je vypínač automatického zastavování. O této funkci pojednává
následující sekce.

=head2 Metody přepisování

Systém umožňuje automatický a manuální výběr úseků pro přepis. Automatický výběr
je ve výchozím nastavení zapnutý. Vypnout se dá pomocí zaškrtnutí políčka
"vypnout autostop" v menu.

=head3 Zapnutý autostop

Při zapnuté funkci autostop stačí, když si nahrávku pustíte a posloucháte. Až se
přehrávání dostane k úseku, který počítač vyhodnotí jako vhodný pro přepis,
přehrávání se zastaví, vybraný úsek se označí a jednou přehraje.

Opakovaně přehrát lze označený úsek pomocí tlačítka I<přehrát> nebo klávesovou
zkratkou C<ctrl+mezera>.

Po vepsání správného přepisu a uložení znovu zapněte přehrávání.

B<!Důležité!> Pokud je označený úsek byť zčásti nesrozumitelný, nepřepisujte
jej, nýbrž opusťte přepisovací mód pomocí klávesy C<esc> nebo pomocí kliknutí na
křížek vpravo nahoře.

=head3 Vypnutý autostop

Při vypnuté funkci autostopje potřeba myší označit úsek, který se má přepsat.
Přístupy se dají libovolně kombinovat, to jest manuálně zastavit a označit úsek
pro přepis i při zapnuté funkci autostop.

=head2 Zásady pro přepis

Přepisujeme jen srozumitelné úseky a zásadně pouze úseky, kde hovoří Karel
Makoň. Jiné mluvčí a nesrozumitelné úseky prosím nepřepisujte!

Prosím, přepsaný úsek uložte až po pečlivé kontrole, kdy se
ujistíte, že přepis opravdu přesně odpovídá vyslovenému projevu.

V případě, že označený úsek začíná uprostřed slova, lze začátek posunout vpřed
nebo vzad pomocí tlačítek plus a minus vlevo nahoře. Analogicky lze posouvat
koncem označeného úseku tlačítky vpravo nahoře. Po posunutí doporučuji pro
kontrolu opět přehrát označený úsek.

Doporučuji netrávit na jednom kousku mnoho času: Pokud je špatně rozumět, nebo
úprava není systémem přijata, je lépe pasáž přeskočit. I odmítnuté úpravy jsou
uloženy a mohou být zpětně obnoveny.

=head3 Zadrhnutí

Pokud K.M. vysloví část slova a nedořekne je (zadrhne se), pak prosím přepište
toto nedovyslovené slovo, jak ho vyslovil, a připojte k němu pomlčku (bez
mezery). Např.:

  Tam je každou chvíli něco správ- něco jiného správné.
  viz http://www.makon.fm/#85-05A#72.25

Pokud K.M. přeruší tok mluvy po vyslovení celého slova (popř. nějaké slovo
zopakuje), přidejte za toto slovo tři tečky. Např.:

  Rozumíte, tak to v tom případě vypadá... v té přírodě vypadá.
  viz http://www.makon.fm/#85-05A#67.94

=head3 Cizí slova

Slova s nečeskou výslovností přepisujeme foneticky. Tedy ne I<Schwarz>,
ale I<Švarc>.

Je možné pak takovému slovu opravit grafickou podobu: Až se oprava uloží a
zobrazí se tučně v přepisu, se kliknutím na inkriminované slovo (Švarc) pod
přepisem zobrazí informace o slovu. Mohu pak změnit výskyt na I<Schwarz>.

Rozdíl mezi slovním tvarem a výskytem je v tom, že slovní tvar je vždy malými
písmeny a je oproštěn od interpunkce. Pomocí tečky na konci výskytu slova a
velkého písmene ve výskytu následujícího slova se označují hranice vět.

=head2 Ovládání

=over 4

=item přepis

Označením úseku chybného přepisu dojde k přepnutí do editačního módu. Z něho se
lze bez uložení zásahů dostat zpět pomocí křížku vpravo nahoře nebo pomocí
klávesy C<Esc>. Do textového pole vepište správný přepis. Pomocí klávesové
zkratky C<ctrl+mezera> si můžete úsek znovu přehrát. Opravený přepis uložte
pomocí klávesové zkratky C<ctrl+enter>.

=item přehrávání

Spustit i pozastavit klávesovou zkratkou C<ctrl+mezera>. Klik na slovo v
přepisu způsobí též zastavení přehrávání.

=item pohyb po nahrávce

1) Klikem do vyhledávacího pruhu v přehrávači vpravo nahoře.
2) Klikem na slovo v přepisu.

=back
